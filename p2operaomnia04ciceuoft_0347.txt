FRAGMENTA POEMATUM.

Si potes, invenies supero convertier orbe,
Quinque pari spatio, partes tres esse relictas,
Tempore nocturno quas vis inferna frequentet.
Alter ab infernis Austri convertitur auris .-
Distribuens medium subter secat bic Capricornum.
Atque pedes gelidum rivum fundentis Aquari,
Caeruleaequefi’ram caudam Pistricis, et illum
Fulgentem Leporem, inde pedes Canis, et simul amplam
Argolicam retinet crebro cum lumine Navem .·
Tergaque Centauri atque Nepai portat acumen :
Inde Sagittari delirum possidet arcum.
Hunc a clarisom's auris Aquilonis ad Austrum,
Condens postremum tangit rota fluvida solis .-
Exinde in superas brumali tempore flexu
Se recipit sedes .· huic orbi quinque tributae
Nocturnae partes, supera tres luce dicantur.
Hasce inter mediam in partem retinere videtur
Tantus quantus erit collucens Lacteus orbis.
In quo autumnali, atque iterum sol lumine verno
Exaequat spatium lucis cum tempore noctis.
Hunc retinens Aries sublucet corpore totus,
Atque genuflexo Taurus connititur ingens :
Orion claro contingens corpore fertur .-
Hydra tenet flexu 3 Cratera et Corvus adbaeret :
Et paucae e Chelis stellae3 simul Anguitenentis
Sunt genua, et summi Jovis Ales nuntius instat .-
Propter Equus capite et cer-vicum lumine tangit.
Hosce aequo spatio devinctos sustinet axis,
Per medios summo coeli de vertice tranans.
Ille autem claro quartus cum lumine circus,
Partibus extremis extremos continet orbes,
Et simul a medio media tle parte secatur,
Atque obliquus in his nitens cum lumine fertur .·
Ut nemo, cui sancta manu doctissima Pallas
Sollertem ipsa dedit sabricae rationibus artem,
Tam tornare cate contortos possiet orbes,
Quam sunt in coelo divino numine flexi,
Terram cingentes, ornantes lumine mundum.
Culmine transverso retinentes sidera fulta.
Quattuor hi motu cuncti volvuntur eodem.
Sed tantum supra terras semper tenet ille
curriculum, oblique inflexus tribus orbibus unus.
Quanto est divisus Cancer spatio a Capricorno,
Ac subter terras spatium par esse necesse est .-
Et quantos radios jacimus de lumine nostro,
Queis lunae convexum oculis contingimus orbem,
Sex tantae poterunt sub eum succedere partes,
Bina pari spatio coelestia signa tenentes.
Zodiacum bunc Graeci vocitant, nostrique Latini
Orbem signiferum perhibebunt nomine vero .· ’

9⁵1

270

275

280

285

290

295

300

305

310

315

