CONSOLATIO. “ 995

totiusque familiae luctum, bonorumque direptionem invita
videbat: sed matri tamen consilio, rudentiaque aderat, et
rebus in maguum saepe discrimen ad uctis, reditus spem no-
bis afferre numquam dubitavit. ita, quantum ex calamitate
doloris, tantundem ex filiae suavitate, ac pietate solatii capie-
bamus. quod ut esset diuturnius, si commodum nostrum,
aut eam, quae omnibus antiquissima est, liberorum charita-
tem cogitaremus, magnopere optare debuimus. at, cum illam
corporis vinculis solutam, omnibus exsutam miseriis, et im-
mortalitatis compotem factam, animo reputamus, non modo
in dolore conquiescimus, sed etiam praecipue laetamur. quid
enim mihi accidere laetius potest, quam de immortalitate ani-
morum cogitanti, de filiae simul aeterna, beataque vita con-
fidere? animos enirn esse immortales, ne dubitandum mihi
quidem videtur. faciam autem non invitus, ut sapientissimo-
rum hominum percurram hac de re sententiam, quando me
in hunc locum deduxit oratio. Neque vero haec ita dispu-
tanda cense0, ut animos iccirco non interire probari possit,
quod mortuorum corporibus vis quaedam inesse veneratione
digna putetur, quae significare debeat, non deleri morte ani-
mos, sed immortalium animorum, veluti sepulcra quaedam,
mortalia corpora fuisse. quasi non et majora, et firmiora
multa suppetant, quibus planum fieri possit, qui animos si-
mul cum corporibus interire contendat, eum contra ratio-
nem, nulla nixum ratione, pugnare. quod si auctoritas quae-
renda sit, quem graviorem nominare auctorem possum, quam
eum, quem Apollo ipse sapientissimum omnium pronuntia-
vit? cujus testimonium tale fuit, ut divinos esse hominum
animos, et eos, corpore solutos, in coelum remigrare, unde
prius venissent, in omni sermone asseveraret. in quo cum
philosophis illis consensit, quos quondam Italicos nominavit
antiquitas, maximeque nobiles judicavit. quorum semper
constans fuit opinio, demitti animos e coelo, divinaeque men-
tis eos esse non solum munus, sed etiam partem praecipuam,
ac propriam. quod si secus esse quisquam putet, haud saue
facile, quid multis, et firmissimis in hanc sententiam argu-
mentis respondere possit, inveniet. Sic enim plane cogno-
sci, ac sensu ipso dijudicari potest: summam esse paeneque
incredibilem in animis celeritatem, ac festinationem, cujus
ope, quae corpus non modo certo mensium, sed vix etiam an-
norum spatio perficere, atque exsequi posset, ea ipsi non
modo semel puncto temporis percurrere, sed etiam saepius
excogitare, et repetere facillime queant. quod si mirum vi-
detur, cur non admirabilius censeatur, meminisse animum
tam multa, innumerabilibus ante saeculis gesta: quae futura
sunt, cogitando prospicere, ac non modo praesentia, sed etiam
praeterita, et futura, veluti deum, omnia complecti, ac sub

3⁵4

