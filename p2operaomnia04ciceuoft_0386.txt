990 M. TULLII CICERONIS

non solum, quod nos in beatam vitam inducat, sed etiam,
quod multarum, magnarumque miseriarum sensu liberet, et
a futuris vel calamitatibus, vel doloribus abstrahat, quid jam
relinquetur, cur non morte laetari, ac clarorum hominum
virtutem, qui nullius interitu perturbati sunt, imitari debea-
mus? An uon optimam, beatamque mortem judicabat L.
Brutus, cum tyrannum arcens, quem expulerat, vitam pro
nihilo ducebat? item Decii, quo tempore cum Latinis pro
patria dimicantes, sese hostium telis objiciebant? praeterea
Scipio, Paullus, Marcellus, Albinus, quos vitam in acie ju-
vandae patriae causa fortissime profudisse memoriae proditum
legimus. Et vero nihil fuit, quamobrem elato, excelso ue
animo homines vitam non despicerent, ut sempiternam g oÎ‡
riam consequi possent. nam cum nullo, vel certe minimo
doloris sensu, quem morientes perferunt, infinitam laudem
commutabant. hunc enim locum de exiguo, vel nullo potius
dolore mortis, quem supra perstrinximus, paullo uberius per-
curramus. Neque enim absurde dixisse mihi videtur is, qui
morientium, mortuorumque hominum statum, et conditionem
duabus potissimum ex rebus percipi, atque intelligi posse
affirmavit: quarum unam somnum statuit, alteram vero tem-
pus illud, quod nostrum cujusque ortum antecessit. et sane
ita est, ut ex omnibus opinionibus, quarum errore duci vul-
gus solet, cum de morte loquitur, nulla plane ad veritatem
'videatur esse propensior. ita enim multi vivunt, ut praesenti-
bus bonis fruantur-z nec sane cogitent, quid paucis post an-
nis vel ipsis, vel ceteris boni, aut mali possit evenire. Itaque
saepe non opinatis morbis, perturbationibus, angoribus vexan-
tur. mortis vero, de qua otissimum cogitare debuerant, ita
non reminiscuntur, ut ad) se minimum illam pertinere, nec
sua quidquam interesse existiment. qui, ut Panaetius Africa-
num dicere solitum tradit, ferociores equos domitoribus tra-
dendos esse, ut paullatim parere, seque mitiores, ac mollio-
res praebere incipiant z sic ipsi in gyrum fortitudinis ac pati-
entiae reducendi sunt, ne, si mors imprudentes oppresserit,
perterreantur, planeque concidant. Sed nescio quo modo
voluptate, luxuque delinita hominum consuetudo de recta
majorum vita deflexit, eoque sensim delata est, ut nihil mi-
nus, quam verum, agnoscat, nec, cum aliquid agitur, rectum
id, necne sit, magnopere cogitet. qua nulla major pestiS, ac
pernicies humanis rebus, valde jam labefactatis, potuit afferri.
atqui, si in ullo homine, certe in bis ipsis vulgare dictum et
verum, et acute cogitatum esse deprehenditur. quid enim isti
aliud agunt, nisi totos dies per inertiam perdunt, atque ita
vivunt, ut stertere potius, quam ullo pacto vivere videantur?
dormiens autem ut nihil sentit, nihil agit, nihil curat: sic
mortuus quid agere, quid. curare, aut sentire possit, haud

X

