FRAGMENTA. ,939

-sis effecit, circumque coelum aequaliter distribuit, ut hunc
hac varietate distinctum bene Graeci κόσμον, nos lucentem
mundum nominaremus. Dedit autem divinis duo genera
motus: unum, quod semper esset in eodem aeque, ct idem
in omnibus, atque uno modo celeraret : alterum, quod in au·
ticam partem a conversione ejusdem, et similis pelleretur.
Quinque autem reliquis motibus orbem eum esse voluit ex-
ertem‚ immobilem, et stantem. Ex quo genere ea sunt si-
gera, quae infixa coelo non moventur loco: quce sunt ani-
mantia, eaque divina: ob eamque causam suis sedibus iuhae-
rent, et perpetuo manent. Quae autem vaga, et mutabili ra-
tione labuntur, ita generata sunt, ut supra diximus. ,lam
vero terram, altricem nostram, quae trajecto axe sustinetur,
diei noctisque effectricem, eamdemque custodem, antiquissi-
mam deorum voluit esse eorum, qui intra coelum gigneren-
tur. Flexiones autem deorum, et inter ipsos deos concur-
siones, quaeque in orbibus eorum conversiones, antecessio-
nesque eveniant, cumque inter se paene contingant, eos, qui
prope copulentur contraria regione, et pone quos, aut ante
labantur, quibusque temporibus a nostro adspectu oblite-v
scant, rursusque emersi errorem incutiant rationis expertibus,
si verbis explicare conemur, nullo posito sub oculis simula-
cro, earum rerum frustra suscipiatur labor. Sed haec satis
sint dicta nobis. quae de deorum, qui cernuntur, quique orti -
sunt, natura praefati sumus, habeant hunc terminum. Re· 11
liquorum autem, quos Graeci ’δαίμονας appellant, nostri (opi-
nor) Lares, si modo hoc recte conversum videri potest, et
nosse, et nuntiare ortum eorum, majus est, quam ut profiteri
seribere nos audeamus. Credendum nimirum est veteribus
et priscis, ut aiunt, viris, qui se progeniem deorum esse dice·
bant. itaque eorum vocabula nobis prodiderunt. nosse aut-em
eneratores suos optime poterant: ac difficile factu est, a
{iis ortis, fidem non habere 3 quamquam nec argumentis,
nec rationibus certis eorum oratio confirmatur: sed quia
13 de suis rebus notis videntur loqui, veteri legi morique pa-
rendum est. Sic igitur, ut ab his est traditum, horum deo-
rum ortus habeatur, atque dicatur, ut Oceanum, ¹4 Salaciam-
que Coeli satu, Terraeque conceptu generatos editosque me-
moremus: ex his Phorcyn, Saturnum, et Opem: deinceps
Jovem atque Junonem, reliquos, quos fratres iuter se, agna-
tosque usurpare atque appellare videmus, et eorum, ut uta-
mur veteri verbo, prosapiam. Quando igitur onmes, et qui
moventur, palamque ostenduntur, et qui eatenus nobis de-
clarantur, qua ipsi volunt, creati sunt: tum ad eos is Deus,

²³ de mis rebus notis] An et notis vel 14 Salaciam] Quae a poetis dieitur
lt m? Amphitrite. Plato Thuyn vocat.

