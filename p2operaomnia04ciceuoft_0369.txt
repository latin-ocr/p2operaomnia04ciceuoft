consotATm. 9'73

pudor ct verecundia 3 sic contra doloris morsum philosophia
nobis data est deorum immortalium concessu atque munere.
quam ut nemo satis pro dignitate laudare queat, sic quam
plurimi mentis tranquillitatem, animi moderationem, in vo-
luptates imperium, in acerba omnia summam quandam vim
ac fortitudinem illi uni acceptam referant neeesse est. Ne-
que nos aut in exsilio patientes, aut in honorum cursu tempe—
rantes fuissemus, aut nunc in tanto moerore sapienter et forti-
ter versaremur, nisi tun, philosophia optima rerum bumana-
rum moderatrix, beneficio. Tu vero felix ct beata, Tullia mea,
si quis tibi in morte sensus est, quae tot, tantisque miseriis,
quibus proposita fuisses in vita, una morte perfuncta es: a
praesentibus malis expedita, ab impendentibus erepta, et in
tuto ac tranquillo quietis portu collocata. merito tibi mor-
tem jucundam fuisse putem, cum vel ea bona, quibus vi-
venti frui licuit, animo reputas, vel mala, quae moriens vi-
tasti, mente, ac cogitatione complecteris. Ego autern, cum
te felicem judicem, ac, si dicere liceat, paene oculis cernam,
cur tua morte excrucier? potius laetabor, ac tibi, tamquam
de re optatissima, gratulabor. cui nisi molestum est, me
jam aetate confectum in tam perturbata republica, tamque
misero vitae genere reliquisse, quid jam grave aut acerbum
esse possit? Sed hoc qnoque ratione ipsa levius aliquanto
efficitur: neque tu nunc, quid me perferre necesse sit, sed,
quam non multo post tecum iisdem bonis usurus sim, debes
cogitare. nihil enim accidere valde grave potest iis, qui spe
jam propinqua futuri boni recreantur, et aluntur. Sed ne-
scio qui nos teneat error, aut miserabilis ignoratio veri. non
enim tantopere bonis delectamur, quam malis affligimur:
ex quo fit, ut haec etiam nolentes augeamus: bona autem,
quae fruendo, cogitando, gaudendo majora efficere expediret,
etiam deteramus. quod certe minime oporteret. nam, si serio
disputare volumus, cur dolores, resque adversas refugiamus,
quae fortitudinem in nobis gignunt, et efficiunt ? quae si nul-
la essent, nulla profecto fortitudo agnosceretur. cur mortem
horreamus, quae assidua sui memoria, nos ut meliores simus,
admonet? nec patitur, ad ea nos animum adjungere, quae
aliquam nomini nostro vel intemperantiae, vel injustitiie no-
tam possint inurere. Bona vero, et ea,- quae probantur in
vulgUS, cur tantopere appetamus? quae consecuti, molliores
plerumque, ac deteriores evadimus. itaque his voluptatum
lenociniis obruimur, ut discessum ex hac vita impendere,
vix aliquando recordemur. Sapienter philosophorum prin· ,
ceps, et magister Plato: quae sensus appetit, aut timet, ni-
hil aliud esse, quam somnia. itaque penitus contemnenda
esse. mala vero ut vitentur, ad aeterna properandum: quo
nisi confugias, vitari numquam posse. at ad aeterna ne pro-

vor„ ιν. P. 11. 3 R

