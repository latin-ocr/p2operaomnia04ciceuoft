986 Μ. TULLII CICERONIS-

casibusque permultis assidue luctentur: deum vero ipsum,
quantum quisque pugnando valeat, quamque viriliter forti-
tudine divinitus accepta utatur, desuper aspectare: hoc, in-
quam, si verum est, dubitari profecto non potest, quin, quem—
admodum populus Romanus in muneribus publicis invisos
habet gladiatores, qui omni modo vitam impetrare cupiunt,
favet iis, qui contemtum ejus prae se ferunt: itidem dii im-
mortales, si quos ex hominibus nimis anxie de vita sollicitos,
ejusque exitum detrectantes aspiciant, iis aliquo modo suc-
censeant: eos vero et caros habeant, et muneribus prose-
quantur, qui si e vita revocentur ipsi, vel suos revocari vi-
deant, alacres, laetique deo pareant, nihilque propterea mali
sibi accidisse judicent. quod si faeminas praestitisse intelligi-
mus: cur iis imbecilliores, atque infirmiores 'videri velint
viri? neque solum unam aliquam e multis faeminam, scd to,-
tarn gentem, ac nationem, ut marium virtute, sic faeminarum
eximia quadam magnitudine animi praestitisse accepimus.
Lacaenas enim matronas traditum est, occisis filiis vulnera
inspicere consuevisse. ac, si adversos vulneratos csse compe-
rissent, laetabundas funus ducere, eosque in avita sepulcra
inferre solitas esse ε contra vero, quos aversis vulneribus
concisos agnoscebant, ab iis refugienteS, clam sepeliendos
curabant, nec ullo prorsus honore funeris prosequendos sta-
tuebant. tantum in faernineis quoque animis decus poterat, et
studium gloriae. qua ex gente etiam illud ad nos praeclarum
· dimanavit, matrem quandam filium, senis confossum vulneri-
bUS, intuentem nec ingemere voluisse, ncc coronam e capite
deponere, sed ad comites conversam, ita locutam: Quanto
pulcriuS, et optabilius est, in acie victorem animam efflare,
quam in Olympio certamine parta victoria vivere? At alia,
filium in praelio intersectum audiens, iccirco, iuquit, genue-
ram, ut mortem pro patria fortiter occumbere non dubitaret.
Quid his faeminis facias, aut quo non honore, ac gratulatione
dignas puteS, quae de patriae dignitate, deque gloria sollicitae,
honestam mortem cuivis saluti, ac lucro anteponerent ! Age
vero, num Lacaenis Romanarum virtus inferior? par fortasse,
nisi malis etiam superiorem appellare. quam fortis enim, et
quam magnifica illa Corneliae vox, quae duodecimo jam faetu
amisso, cum Tiberium et Caium filios interfectos spectavis-
set, nullo timore perculsa, nulloque dolore confecta : Num-
quam, inquit, ego me non felicem dixerim, quae Gracchos
pepererim. fortem vero faeminam, ct cuivis cx veteribus men-
tis praestantia, ac magnitudine animi conserendam. non enim
dolori concessit, sed potius, cum virtute vicisset, victrix de
dolore triumphum egit. Nihil jam Rutiliam miremur, quae
C. Cottam filium in exsilium secuta, cum postea reversum in
patriam amisisset, nemo eam lacrymantem post elatum funus

