FRAGMENTA POEMATUM. 947

Sed tamen anni jam labuntur tempore toto,

Nec cui signorum cedunt, nequeflamina vitant. 70
Nec metuunt canos minitanti murmure fluctus.

Atque etiam supero navi pelagoque vagato

Mense, Sagittipotens solis curn sustinet orbem.

Nam jam cum minus exiguo lux tempore praesto est,

Hoc signum veniens poterunt praenoscere nautae .· 75
Jam prope praecipiti ante licebit «visere nocti,

Ut sese ostendens emergit Scorpius alte,

Posteriore traharis flexum vi corporis arcum .·

Jam supra cernes Arcti caput esse minoris,

Et magis erectum ad summum ‘versarier orbem. 80
Tum sese Orion toto jam corpore condit

Extrema prope nocte, et Cepheus conditur ante,

Lumborum tenus a prima depulsus ad undas.

Hic missore vacans fulgens jacet una sagitta,

Quam propter nitens penna convolvitur Ales : 85
Et clinata magis paullo est Aquilonis ad auras,

At propter se Aquila ardenti cum corpore portat

Igniferum mulcens tremebundis aethera pennis,

Nou nimis ingenti cum corpore, sed grave maestis

Ostendit nautis perturbans aequora signum. 90
Tum magni curvus Capricorni corpora propter

Delphinus jacet baud nimio lustratu’ nitore,

Praeter quadruplices stellas in fronte locatas,

Quas intervallum binas disterminat unum.

Cetera pars laeta tenui cum lumine serpit. 95
Illae quae fulgent luces ex ore corusco,

Sunt inter partes gelidas Aquilonis locatae, -

Atque inter spatium et laeti vestigia solis.

At pars inferior Delphini fusca videtur

Inter solis iter, simul interflamina venti, 100
Viribus erumpit qua summi spiritus Austri.

Exinde Orion obliquo corpore nitens

Inferiora tenet truculenti corpora Tauri:

Quem qui suspiciens in coelum nocte serena

Late dispersum non viderit, haud ita vero 305
Cetera se speret cognoscere signa potesse.

Namque pedes subter rutilo cum lumine claret

Fervidus ille Canis stellarum lucc· refulgens.

Hunc tegit obscurus subter pracordia venter .·

Nec toto spirans rabido de corpore flammam l 10
AEstiferos validis erumpit flatibus ignes .-

Totus ab ore micans jacitur mortalibus ardor.

Hic ubi se pariter cum sole in culmina coeli

Extulit, baud patitursoliorum tegmine frustra

Suspensas animos arbusta ornata tenere. 115
Nam quorum stirpes tellus amplexa prehendit,

Haec augens anima vitali flamine mulcet .-

.At quorum nequeunt radices findere terras,

31²4

