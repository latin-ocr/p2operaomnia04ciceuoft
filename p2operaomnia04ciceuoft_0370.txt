974 M. TULLII CICERONIS

perari quidem potest, nisi morte janitore, ac duce. Quor-
sum haec? ut intelligamus, non modo a dolore vacuam,
quietam, opportunam, bonam denique esse mortem, sed
etiam summorum atque immortalium bonorum liberalem,
ac beneficam ministram. itaque Cato sie e vita discessit, ut
ltetaretur, causam se nactum esse moriendi. Jam nemini
dubium esse potest, quin vir prudentissimus, si sua morte
laetabatur, mortem etiam optimam esse agnosceret. Certe
enim in re sua, quae praesertim sensu percipiatur, nemo fal-
litur. quod comprobare possum Artabani, Xerxis patrui, viri
sapientissimi, testimonio. de quo est apud Herodotum, cum
Xerxes exercitus sui copias paene innumerabiles, ante se in
aciem instructas intuens, collacrymatus esset, neminem ex
tot millibus ad centum annos superstitem futurum, illum
Xerxi respondisse: at tam multa sunt, tamque misera, quae
viventes perferunt, ut nemo sit, quin mori saepissime cupiat z
cum incidentes calamitates, et morbi vitam adeo perturbent,
sollicitamque habeant, ut longissima videatur. itaque mortem
perfugium esse aerumnosae vitae, dubitare nemo potest. nec
his contentus addit etiarn illud: deos immortales, curn ho·-
minum vitam, quae adeo misera sit, multis bonorum integu-
mentis velarunt et operuerunt, fecisse quodammodo invi-
dentius, ne mortis suavitatem, quanta est, omni ex parte de-
gustaremus. Amphiaraum fabulae narrant, Jovi, atque Apol·
lini fuisse carissimum, neque tamen illum senium attigisse.
cx quo quid aliud conjici potest, quam mortis celeritatem
divinum munus, et lucrum esse maximum ? itaque scitum est
illud comicum :

Nam quae tuctur, atque diligit deus,
Juvenis supremum mortis intrat limitem.

Neminem enim, 'quem dilexerint dii, patiuntur esse mise-
rum. quare vitam eis, miseriarum plenam, adimant necesse
est. quid autem contingere homini tam gratum potest, quod
eum magnopere in vita retineat? voluptas, credo, quam ex
alicujus sive artis, sive doctrinae tractatione percipit. at do-
ctrina aemulationem, omnium rerum molestissimam, si quae-
ris, etiam dolorem parit. non tam enim delectamur, aliquid
discentes, quam angimur, multo plura, ac majora, quae scire
vellemus, penitus ignorantes. Artes vero, quas tenuiores
tractant, quid habent voluptatiS, aut quid non potius mole-
stiarum, et moeroris? quanta inter ρος, qui illas exercent,
perfidia? quantum odium? quanta invidia? aut quis est sua
sorte contentUS, et non alienae sive industriae, sive fortunae,
aemulator, osor, detractor? Sin civilem vitam quisquam ap-
petit, etin reipublicae luce vivere pulchrum putat, is se exi-
gua, ac paene nulla honoris specie magnas comparare cala-

