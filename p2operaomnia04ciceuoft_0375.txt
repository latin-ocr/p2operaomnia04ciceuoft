CONSOLATIO. 979

tos illos, ac penitus abjectos esse. quasi vero aliquid accide-
rit, quod vel ante ipsos nemini, aut, quod ipsis, si minus hoc
tempore, saltem paucis post annis non eventurum suerit. ac,
cum maxime animo vigere deberent, tum praecipue non so-
lum praeteritae, patriaeque virtutis, sed etiam humanae legis,
ac paene obliviscuntur sui. tantum in eorum animis mollities
potest, ac servitus qnaedam doloris, atque tristitiae. An ego
illum judicare liberum possim, eui dolor imperat? quem re-
pentinus casus perturbat, impellit, evertit? qui nihil prae do-
loris magnitudine, cogitare, nibil meditari queat? qui nihil
in se ipso: in temporibus, atque in fortuna, quae stabilitatis
nihil habet, sua ponat omnia? ego vero istam non modo ser-
vitutem, sed paene captivitatem, et quidem miserrimam, cen·
suerim. quid enim interest inter eum, qui vinctus ab hosti-
bus, et carceribus conclusus, obsideatur, et eum, qui dolore
captus, suo prorsus careat arbitrio ? at ille quidem, etsi cor-
pore serviat, animo tamen liber est, nec dubitat aliquando
fore, ut libertatem assequatur: qui vero dolori paret, nec va-
let corpore, et animo quam maxime laborat. non enim ami-
cis frui, non reipublicae prodesse, non privatas res curare,
non publicis consulere potest. ita in otio, et quidem mole-
stissimo, nec cuiquam paret, et tamen sibi non imperat. qui
cum assiduis, et maximis prematur angustiiS, alterum esse
necesse est, ut quamdiu in dolore versatur, semper miser sit:
alterum fieri nullo modo potest, ut, nisi dolere desinat, a mi—
seriis eximatur. Quanto sapientius Xenophon, qui, cum sa- ,
era solemnia perageret, majoremque natu filium in praelio
apud Mantineam cecidisse audiret, coronam tantum e capite
deposuit, sed in sacris peragendis constanter perstitit. ubi
vero cognovit, fortiter pugnantem occidisse, eoronam rursus
capiti imposuit, deosque ipsos, quibus litabatur, testatus est,
majorem se ex filii virtute voluptatem, quam ex obitu mole-
stiam cepisse. huic ego non dubitarim, quin omnia, quae—
cumque accidere possent in vita, nullam essent perturbatio-
nem allatura. qui enim usque eo in deorum cultu constans,
et firmus esset, ut neque filii morte nuntiata, ab iis avocari
posset, cur eum credam filii morte lugenda a deorum volun-
tate dissensurum fuisse ? aut qui virtutem, filii vitae antefer-
ret, non jure credi possit, illum et virtutis studio incensum,
et patriae caritate impulsum, omnes molestias, omnesque
calamitates libentissime fuisse subiturum ? sed quo rariores,
qui hoc modo animati sint, hoc praeclariores viri. nihil enim
ad laudem illustrius, quam in aeternam gloriam, autin patriae
utilitatem intuentem, aut saltem fortiter dolores perferen·
tem, et cum fortuna luctantem, negligere humana. quae qui
nimium curant, ii laudis studium, civium commoda, denique
omnia, quae laudabilia putantur, prorsus e mente, ac cogita·

‚31³4

