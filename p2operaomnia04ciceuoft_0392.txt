996 M. TULLII cmEnoms

oculos subjicere conari? quis dubitet, curn haee intelligat,
eademque in se ipso agnoscat, divinum esse animum, nec, si
divina aeterna sunt, ipsum esse mortalem? cum praesertim,
duabus ex rebus, quae praecipuae in animo sunt, illius aeterna
natura facile intelligi, ac deprehendi possit. haec autem sunt,
motus, qui in eo praecipuus est, principium, ac perpetuitas.
cum enim ex seipso moveatur, nec aliunde, ut cetera, princi-
pium motus mutuetur: summa autem in eo, quamdiu in
corpore est, perpetuitas motus appareat, quippe quae etiam in
dormientibus agnoscatur, et vigeatt iccirco dubitari nullo
modo potest, quin divinus sit, et sempiternus futurus. et sane
ita esse ratio vincit, et rerum probat exitus. Dei enim imago
quaedam animus est, ex ipso Deo delibata, ac profecta. quod
si Deus immortalitate fruitur, cur eam partem, quam ex>
seipso sumsit, mortalem esse velit? quin hoc ipso singula-
rem, et eximiam divinam esse vim indicandum putavit, quod
non solum ipse immortalis sit, sed etiam, quos velit, suae na-
turae compotes, et plane immortales efficiat. Corpus autem
voluit esse mortale. nec immerito. cum e terra, cujus muta-
tioni subjecta natura est, initium duxerit, et in eam ipsam,
vitae cursu confecto, abire debeat. Sed animus, profectus a
Deo, coelum ipsum appetit: nam in eum locum, unde disces-
sit, semper optat redire. terra autem, si cui appetenda, cor-
pori soli est. at vero animis aeterna coeli sedes quaerenda, ea-
que propria illorum patria : siquidem animorum nulla in
terris origo inveniri potest. nihil enim est in animis mixtum,
atque concretum, aut quod ex terra natum, atque fictum θεεθ
videatur. nihil ne aut humidum quidem, aut flabile, aut
igneum. his enim in naturis nihil inest, quod vim memoriae,
mentis, cogitationis habeat: quod et praeterita teneat, et fu-
tura praevideat, et complecti possit praesentia. quae sola di-
vina sunt, nec invenietur umquam, unde ad hominem venire
possint, nisi a Deo. singularis est igitur quaedam natura, at—
que vis animi, sejuncta ab his usitatis, notisque naturis. Ita
quidquid est illud, quod sapit, quod vult, quod viget, coeleste
et divinum est, ob eamque rem aeternum sit, necesse est. nec
vero Deus ipse, qui intelligitur a nobis, alio modo intelligi
potest, nisi mens soluta quaedam, et libera, segregata ab
omni concretione mortali, omnia sentiens, et movens, ipsaque
praedita motu sempiterno. itaque eandem aeternitatem animis
quoque nostris, ex se ipsa exortis, impartivit. quorum ex co-
gitationibus atque operibus nihil aliud, nisi divinos esse illos,
et sempiternos, colligere possumus nam si aedificiorum ma-
gnitudinem, atque ornatum, si monumenta litterarum, si pe-
cuniae vim infinitam in res maxime stabiles, et admirandas
effusam, si plurimarum, maximarumque rerum adeptionem
cogitare voluerimus, profecto intelligemus, haec numquam

