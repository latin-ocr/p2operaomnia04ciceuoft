CONSOLATIO. 1009

immortalibus ipsiS, in eorum coetu locatam, ad opinionem
omnium mortalium consecrabo. Tu ergo in eo ipso fano,
quod ad nominis tui memoriam, ac cultum, votum, dedica-
tumque est, et laudari te, et coli senties. maxime autem
laetaberis in eO, quod et eum tibi, quem maxime debui, ho-
norem persolverim, et me simul iniquissimo fortunae impe-
rio penitus exsolverim. nosti enim, quam semper alacri, for-
tique animo cunctis casibus restiterim: ut ne me quidem,
pulsum patria, omnique plane dignitate spoliatum, tam acri
impetu frangere, ac dejicere fortuna potuerit. Cum inimi-
cis autem quanta contentione decertaverim, quaeque mea
fuerit in iis refutandis, frangendisque virtus, et constantia,
norunt omnes, qui varios civitatis nostrae casus curiose nota-
verunt. Cum vero, Tullia, te mihi extremo loco fortuna ad-
emisset, tum equidem intellexi, quantum illa in rebus posset
humanis, quantaque adversus me ipsum vi, ac potestate ni-
teretur. itaque nihil habui, quod dicerem, nisi, cedo, et ma-
num tollo, cum tam gravi accepto vulnere, plane dolore per-
culsus, atque afflictus essem. Nunc autem et praeceptis sapien-
tiae adversus omnem fortunae vim confirmatus, et, te conse-
crata, in coelumque recepta, tanta affectus voluptate, ac laeti-
tia, quantam animo capere maximam possum: exsultare plane
videor, victorque de fortuna, ac de omni prorsus dolore tri-
umpho. Tu ergo, quando me insigni, et excellenti tuarum
laude, memoriaque virtutum, tam praeolare juvisti, nuno ab
hominibus sejuncta, non me deserens, sed aliquando respe-
ctans, perduc eo, ubi tua tandem collocutione conspectu-
que fruar: ut et parenti tui amantissimo, quam potissimum
optare debes, gratiam referas, et ego multo mihi gratiorem,
multoque jucundiorem congressum nostrum futurum intel-
ligam, quam insuavis, et acerbus digressus fuit.

FINIS.

