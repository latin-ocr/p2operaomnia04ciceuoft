840 LAELIUS

futura est, eorum est habendus ad summum naturae bonum
84 optimus beatissimusque comitatus. Haec est, inquam, so-
cietas, in qua omnia insunt, quae putant homines expeten-
da, honestas, gloria, tranquillitas animi, atque jucunditas:
ut, eum haec adsint, beata vita sit, et sine his esse non possit.
Quod cum optimum, maximumque sit, si id volumus adi-
pisci, virtuti opera danda est: sine qua neque amicitiam,
neque ullam rem expetendam consequi possumus. ea vero
neglecta, quise amicos habere arbitrantur, tum se denique

p. ιη. errasse sentiunt, cum eos gravis aliquis casus experiri cogit.
³· Quocirca (dicendum cst enim saepius) cum judicaveris, di-
85 ligere oportet z non cum dilexeris, judicare. scd cum multis
in rebus negligentia plectimur: tum maxime in amicis et
deligendis, et colendis. praeposteris enim utimur consi-
liis, et acta agimus, quod vetamur veteri proverbio. Nam
implicati ultro et citro, vel usu diuturno, vel etiam officiis,
repente in medio cursu amicitias, exorta aliqua offensione,
23 dirumpimus. Quo etiam magis vituperanda est rei maxime
gfinecessariae tanta incuria. Una est enim amicitia in rebus
humanis, de cujus utilitate omnes uno ore consentiunt.
quamquam a multis ipsa virtus contemnitur, et venditatio
quaedam atque ostentatio esse dicitur. multi divitias despi-
ciunt, quos parvo contentos tenuis victus cultusque delectat:
honores vero, quorum cupiditate quidam inflammantur,
quam multi ita contemnunt, ut nihil inanius, nihil levius
esse existiment. itemque cetera, quae quibusdam admirabilia
videntur, permulti sunt, qui pro nihilo putent. de amicitia
omnes ad unum idem sentiunt, et ii, qui ad rempublicam se
contulerunt: et ii, qui rerum cognitione doctrinaque dele-
ctantur: et ii, qui suum negotium gerunt otiosi : postremo,
ii, qui se totos tradiderunt voluptatibus, sine amicitia vitam
esse nullam sentiunt, si modo velint aliqua ex parte liberali-
87 ter vivere. serpit enim, nescio quomodo, per omniumvitas
b,amieitia: nec ullam aetatis degendae rationem patitur esse
expertem sui. Quinetiam si quis ea asperitate est, et imma-
nitate naturae, congressus ut hominum fugiat, atque oderit,
qualem fuisse Athenis Timonem nescio quem accepimus:
tamen is pati non possit, ut non anquirat aliquem, apud
quem evomat virus acerbitatis suae. Atque hoc maxime ju-
dicaretur, si quid tale posset contingere, ut aliquis nos deus
ex hac hominum frequentia tolleret, et in solitudine uspiam
collocaret, atque ibi suppeditans omnium rerum, quas na-
tura desiderat, abundantiam et copiam, 60 hominis omnino
88 adspiciendi potestatem eriperet. quis tam esset ferreus, qui

60 hominis o. adspiciendi] In ed. Grae· rarum opinor: num in altera ed. at
viana majori est adipiscendi, errore opt- adspiciendi.

