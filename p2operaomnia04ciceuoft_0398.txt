1002 M. TULLII CICERONIS

memorare possimus, quam eum, qui vitam ducat cum vira
tute conjunctam, ad deorum cultum, atque honorem, per-
petuum in homines studium, ac pietatem aggregare? nec
quidquam tantulum modo in ejus animo existere, quod non
vel pietati, vel humanitati, vel denique virtuti sit consenta-
neum? Nec aliam sane ob causam perturbari omnem vitam
errore, inscitiaque videmus, nisi quod, quae in hominis vita
praecipua esse deberent, pietas erga deos, in homines bene-
ficentia, virtus in ingeniis, ac moribus, ea fere omnia negli-
guntur. eademque ratione, quae maxime vitare deberemus,
ea studiose expetimus, caecoque impetu ferimur ad illa, qui-
bus vita nostra plane fera, atque immanis efficitur. ex hoc
fonte cupiditates insatiabiles exoriuntur, quibus non modo
singulos homines, sed totas familias, et universas funditus
eversas civitates videmus: praeterea seditiones, insidiae, dis-
cordiae, rerumque, et hominum clades, et interitus, ex his
etiam incredibiles dolores emanant, quibus perturbari vitam,
neque solum insuavem, sed acerbissimam effici necesse est.

uod contra probiS, virtutemque amantibus accidit. nam
divinae voluntati obtemperantes, nihil in se ipsis, sed in ea
se ipsos, ac sua ponunt, et locant omnia z neminem laedunt :
omnes liberalitate, benignitate, charitate amplectuntur ι nul-
la re cruciantur: nihil appetunt, omnium vitiorum fracto
impetu, cupiditatumque radicibus ex animo penitus evulsis.
Nempe igitur eos, qui ita vixerunt, ut sibi jucundi, diis grati,
hominibus fructuosissimi exstiterint, divinis honoribus jure
dignos majores nostri censuerunt: eosque cum diis immor-
talibus aevum agere sapientissimus poeta non immerito ce-
cinit. Nec tamen iccirco, quod eorum corpora in coelum
perlata credere sapienter quisquam possit : quod quia natura
non patitur, ut, quod e terra est, alibi, quam in terra ma-
neat, ne credi quidem debeat, necesse est ε sed, quod eorum
animi, tamquam hominum de diis immortalibus, humano-
que genere optime meritorum, in coelum putentur elati.
quod de Romulo, urbis nostrae conditore, memoriae prodi—
tum accepimus: quem singulare in genus hominum colla-
tum munus tam praeclarae urbis condendae, in deorum nu-
mero collocavit. idque eo tempore, quo litteris et doctrinis
homines exculti facile fictum a germano, verum a falso se-
cernebant: ut credi non possit, quidquam illis persuaderi
potuisse, quod ullam ficti, aut falsi imaginem prae se fer-
ret. sed, quod ille mortalis, eximia virtutis, ac beneficentia:
gloria consecutus est, ut non solum immortalis, sed deus
judicaretur: id ipsum aliis etiam tributum esse, ut inter
deos recepti putarentur, cum excessissent e vita, annales ve-
terum loquuntur. quod et apud Graecos prius contigit, et
inde fortasse ad nostros permanavit. nam et Hercules, et

