FRAGMENTA. 885

Ne se jam tum respexit, cum gravissimis vestris decretis
absens notatus est.

In judiciis quanta vis esset, didicit cum est absolutus : si,
aut illud judicium, aut illa absolutio nominanda est.

Populum ver0, cum inspectante populo collum secuit ho-
minis maxime popularis, quanti faceret, ostendit.

Me, qua amentia inductus est, ut contemneret, constituere
non possum, utrum ae uo animo laturum putavit? an in suo
familiarissimo non vi erat, me ne aliorum quidem injurias
mediocriter posse ferre ?

Alter, pecore omni vendito, et saltibus prope addictis, pa-
stores retinet, ex quibus, ait, se, cum velit, subito fugitivo-
rum bellum excitaturum.

Alter induxit eum, quem potuit, ut repente gladiatores,
populo non debitos, polliceretur, quos ipse consularis candi-
datus perspexit, et legit, et emit : praesente populo Romano
factum est.

Quamobrem augere etiam mercedes si vultis, Q. Mucium
conantem legem impedire, ut coepit senatus, consules prohi-
bere, sed ego ea lege contentus sum, qua duos consules de-
signatos uno tempore damnari vidimus.

Atque ut istum omittam, in exercitu Sullano praedonem,
in introitu gladiatorem, in victoria quadrigarium.

Te vero, Catilina, consulatum sperare, aut cogitare, non
prodigium atque portentum est? a quibus enim petis ? prin-
cipibus civitatis? qui tibi, cum L. Volcatius consul in con-
silio fuisset, ne petendi quidem potestatem esse voluerunt.

A senatoribus? qui te auctoritate sua, spoliatum ornamen-
tis omnibus, vinctum paene Africanis oratoribus tradiderunt.

Ab equestri ordine ? quem trucidasti. ⁴

A plebe? cui spectaculum ejusmodi tua crudelitas prae-
buit, ut nemo sine luctu aspicere, sine gemitu recordari
posset.

Quid tu potes in defensione tua dicere, quod illi ne dixe-
runt ? quae tibi dicere non licebit. Et paulo post.- Denique
illi negare potuerunt, et negaverunt: tu tibi ne inficiandi
quidem impudentiae locum reliquisti. quare praeclara dieen-
tur judicia tulisse, si, qui inficiantem Luscium condemna-
runt, Catilinam absolverint confitentem.

Is ergo negat, se ignarum esse: cum etiam illi, imperitos
se homines esse, et, si quem etiam interfecissent, imperatori
ac dictatori paruisse dicerent. ac negare quoque posse: Ca·-
tilinam vero inficiari non posse.

Hanc tu habes dignitatem, qua fretus me contemnis et de-
spicis? an eam, quam reliqua vita es consecutus? cum ita
vixisti, ut non esset locus tam sanctus, quo non adventus
tuus, etiam cum culpa nulla subesset, crimen afferret.

