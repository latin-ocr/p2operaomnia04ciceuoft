LIBER SECUNDUS. 753
rum, non nostra virtute valeamus. Laudat Africanum Panae- 22
tius, quod fuerit abstinens. Quid ni laudet? sed in illo alia
majora. Laus abstinentiae, non hominis est solum, sed etiam 76
temporum illorum. Omni Macedonum gaza, quae fuit ma-
xima, potitus est Paullus: tantum 7⁵in aerarium pecuniae in-
vexit, ut unius imperatoris praeda finem attulerit tributorum.
at hic nihil domum suam praeter memoriam nominis sempi-
ternam detulit. Imitatus patrem Africanus, nihilo locuple-
tior Karthagine eversa. Quid? qui ejus collega in censura
fuit L. Mummius, numquid copiosior, cum copiosissimam b.
urbem funditus sustulisset? Italiam ornare, quam domum
suam, maluit. quamquam Italia ornata, domus ipsa mihi vi-
detur ornatior. Nullum igitur vitium taetrius, (ut eo, 76 unde 77
degressa est, referat se oratio) quam avaritia, praesertim in
principibus rempublicam gubernantibus. habere enim quae-
stui rempublicam non modot urpe est, sed sceleratum etiarn,
et nefarium. Itaque 77 quod Apollo Pythius oraculo edidit,
Spartam nulla re alia, nisi avaritia perituram, id videtur non
solum Lacedaemoniis, sed et omnibus opulentis populis, prae-
dixisse. Nulla autem re conciliare facilius benevolentiam
multitudinis possunt ii, qui reipublicae praesunt‚ quam absti-
nentia et continentia. Qui vero se populares volunt, ob 78
eamque causam aut agrariam rem tentant, ut possessores
suis sedibus pellantur, aut pecunias creditas debitoribus con-
donandas putant: ii labefactant fundamenta reipublicae3 con-
cordiam primum, quae esse non potest, cum aliis adimuntur,
aliis condonantur pecuniae: deinde aequitatem, quae tollitur
omnis, si habere suum cuique non licet. id enim est pro-
prium (ut supra dixi) civitatis atque urbis, ut sit libera, et
non sollicita 78 suae rei cujusque custodia. Atque in hac 79
pernicie reipublicae ne illam quidem consequuntur, quam
putant, gratiam. nam cui res erepta est, est inimicus: cui
data, etiam dissimulat se accipere voluisse: et maxime in
pecuniis creditis occultat suum gaudium, ne videatur non fu-
isse solvendo. At vero ille, qui accipit injuriam, et meminit,

75 in ‘erarium invexit] Sc. in trium-
pho, in quo gaza illa in urbem et aera-
rium invecta est-

76 unde degressa est] Libri scr. et
edd. vett. unde egressa, omissa syllaba
de, quae semel scripta bis legenda erat.
dedi autern degressa, ut Graevius in Co-
dice antiquissimo reperit, non ut alii
recentiores digressa, quod et ed. Mediol.
habet. est enim accuratius. v. Clav. in
digredi.

77 quod A. P. oraculo edidit] Graevius
e Ms. suo edidit oraculum, quod et ed.
Mediol. habet. secutus est Pearcius.

Consentiunt Mss. Goth. Cur. ὅτε. Grae-
vius putabat non dici latine oraculo ede-
re. Immo vero recte dicitur. Sic sors
oraculo edita est Curt. 111, 1.16. Cic. ep.
2. ad Brut. extr. ἦτε ex oraculo A. P. edita
ribi puta. Contra oraculum praedicere non
est latinum.

78 suae rei cujusque custodia] J. F.
Gronovius malebat cuique, quod et Mss.
quidam habent. itemque est in ed.
Ven. 1470. sed cujusque usitatius est in
hac forma. Ms. Goth. neutrum habet.
Sed malim suae cujusque rei. nam sic
solet Cicero.

303

