CONSOLATIO. 977

nec lacrymis temperare posse? quid jam intersit inter homi-
nem, mutamque pecudem, si nos perinde atque illa, quibus
rationein natura denegavit, extrinsecus toti pendeamus, in
nobis ipsis nihil fortitudinis, nihil firmitatis, nihil habeamus
constantiae? quamvis enim homini non mater, sed verius no-
verca natura corpus fragile, infirmumque tradiderit, animum
autem et in molestiis anxium, et in timore humilem, et ad
labores mollem: plurimos tamen insevit divinos ingenii,judi-
ciique igniculos, quorum auxilio et cum dolore luctari, et ti-
mori obsistere, labores vero omnes nullo negotio vincere, ac
perferre possemus. itaque tributum divinitus mentis ignem,
et prudentiae, non exstinguere, sed sopitum fovere, atque au-
gere debemus. Mors autem, progressis in vita longius si
immineat, nihil est, cur magnopere commoveamur: quae prae-
sertim aut meliorem, quam quo viventes fruimur, aut certe
non deteriorem vitae statum sit allatura. quis enim negabit,
si animus omnino intereat, exstincto sensu nihil esse mali,
proptereaque nullam justam doloris causam exsistere: at, si
vigeat, corpore solutus ac liber, quid jam illa vita beatius,
quid divinius? ex quo maxima, et verissima laetitiae, ac volu-
ptatis exoritur occasio. Itaque nihil jam restat, quo minus,
optimam esse mortem, vere affirmare possimus, tantumque
abesse, ut, cum adest, dolenda sit, ut numquam fugienda,
saepe etiam optanda videatur. atque eo magis, quo diutius in
vita homo permanserit. nam, cum iis bonis, quae afferre vita
potest, satiari coeperit, tum ab humanis molestiis secedens,
in beatissimam vitam commigrabit. non enim is ego sum,
qui animum simul cum homine interire putem, tantumque
mentis lumen, e divina natura delibatum, posse exstingui,
sed potius certo tempore emenso, ad immortalitatem redire.
quid autem hominem magis deceat, quam tam multis, tam-
que firmis rationibus nixum, virilem animum retinere, faemi-
neam mollitiem exuere? qui vero mortuos nimis lugent, nec
humanam conditionem magno, elatoque animo despicere
possunt: in eos illud probri plenumwere dicetur :

Vos etenim juvenes animum geritis muliebrem .-
Illaque virgo viri.

Multae enim repertae faeminae sunt, quae in domestico luctu
singularem animi praesentiam, ac magnitudinem praestite-
runt. Sed virilis fortitudo, ut libidini, sic dolori, non aliter,

uam servo domina, imperare debet, eamque coercere, ac
gangere, tamquam vitiosam, et imbecillam animi partem.
quam si emergere patiatur, seque paullo altius efferre, non
modo rationi praecurret, sed etiam victrix in animo exsultabit.

uo nihil homini turpius, aut perniciosius ne excogitari qui·
dem possit. Gorgias orator, jam aetate confectus, ac morti

31²3

