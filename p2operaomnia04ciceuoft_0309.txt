FRAGMENTA. 9¹5

ubi beati aevo sempiterno fruantur. nihil est enim illi prin·
cipi Deo, qui omnem hunc mundum regit, quod quidem in
terris fiat, acceptius, quam concilia, coetusque hominum,
jure sociati, quae civitates appellantur: harum rectores, et
conservatores hinc profecti, huc revertuntur] H ic ego, etsi
eram perterritus, non tam metu mortis, quam insidiarum
a meis, quaesivi tamen, viveretne ipse et Paullus pater, et
alii, quos nos exstinctos arbitraremur. Immo ver0, inquit,
ii vivunt, qui ex corporum vinculis, tamquam e carcere,
evolaverunt: vestra vero, quae dicitur vita, mors est. quin
tu aspicias ad te venientem Paullum patrem. Quem ut vidi,
equidem vim lacrimarum profudi. Ille autem me com-
plexus, atque osculans, flere prohibebat. Atque ego ut pri-
mum, fletu represso, loqui posse coepi, Quaeso, inquam, pater
sanctissime, atque optime, quoniam haec est vita, (ut Africa-
num audio dicere) quid moror in terris? quin huc ad vos
venire propero? Non est ita, inquit ille. Nisi Deus is, cu-
jus boc templum est omne, quod conspicis, istis te corporis
custodiis liberaverit, hue tibi aditus patere non potest. ho-
mines enim sunt hac lege generati, qui tuerentur illum glo·
bum, quem in hoc templo medium vides, quae terra dicitur ε
hisque animus datus est ex illis sempiternis ignibus, quae
sidera, et stellas vocatis: quae globosae, et rotundae, divinis
animatae mentibus circulos suos, orbesque conficiunt, celeri-
„tate mirabili. Quare et tibi, Publi, et piis omnibus retinen-
dus est animus in custodia corporis, nec injussu ejus, a quo
ille est vobis datus, ex hominum vita migrandum est, ne
munus humanum assignatum a Deo, defugisse videamini.
Sed sic, Scipio, ut avus hic tuus, ut ego, qui te genui, ju-
stitiam cole, et pietatem: quae, cum sit magna in parenti-
bus, et propinquis, tum in patria maxima est: ea vita, via
est in coelum, et in hunc coetum eorum, qui jam vixerunt,
et corpore laxati, illum incolunt locum, quem vides. erat
autem is splendidissimo candore inter flammas circus elu-
cens, quem VOS, ut a Graiis accepistiS, orbem lacteum nun-
cupatis: ex quo omnia mihi contemplanti praeclara cetera,
et mirabilia videbantur. erant autem eae stellae, quas num-
·quam ex hoc loco vidimus: et eae magnitudines omnium,
quas esse numquam suspicati sumus: ex quibus erat illa
minima, quae ultima coelo, citima terris, luce lucebat aliena.
stellarum autem globi terrae magnitudinem facile vincebant.
Jam ipsa terra ita mihi parva visa est, ut me imperii nostri,
quo quasi punctum ejus attingimuS, poeniteret. Quam cum 4
magis intuerer, Quaeso, inquit Africanus, quousque humi
defixa tua mens erit? nonne adspicis, quae in templa vene-
ris? novem tibi orbibus, vel potius globis, connexa sunt
omnia: quorum unus est coelestis, extimus, qui reliquos 0-

3⁸4

