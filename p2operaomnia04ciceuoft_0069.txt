LIBER TERTIUS. 681 ·
toris copia vel ad hortandum, vel ad docendum: quorum
generum in utroque magnus noster Cato est. Quodque 41
addit, causas populi teneto, est senatori necessarium, nosse b·
rempublicam. idque late patet: quid habeat militum, quid
valeat aerario, quos socios respublica habeat, quos ami-
COS, quos stipendiarios, qua quisque sit lege, conditione,
foedere: tenere consuetudinem decernendi, nosse exempla.
majorum. Videtis jam, genus hoc omne scientiae, diligen-
tiae, memoriae esse, sine quo paratus esse senator nullo pacto
potest. Deinceps sunt cum populo actiones t in quibus pri· 42
mum, et maximum, Vis abesto. nihil est enim exitiosius civi-
tatibus, nihil tam contrarium juri et legibus, nihil minus ci-
vile et humanum, quam, composita et constituta republica,
quidquam agi per vim. Parere jubet intercessori : quo nihil
praestantius. impediri enim bonam rem melius, quain con-
cedi malae. Quod vero actoris jubeo esse fraudem, id totum 19
dixi ex Crassi, sapientissimi hominis, sententia: quem est
senatus secutus, cum decrevisset, C. Claudio consule de Cn.
Carbonis seditione referente, invito eo, qui cum populo age-
ret, seditionem non posse fieri, quippe cui liceat concilium,
simulatque intercessum, turbarique coeptum sit, dimittere.
Quod qui permovet, cum agi nihil potest, vim quaerit. cujus
impunitatem amittit hac lege. Sequitur illud. Intercessor
rei «παίω, salutaris civis esto. Quis non studiose reipublicae 43
subvenerit, hac tam praeclara legis voce laudatus? Sunt
deinde posita deinceps, quae habemus etiam in publicis insti-
tutis atque legibus: auspicia servante, mlguri parento. Est
autem boni auguris, meminisse, maximis reipublicae ternpo-
ribus praesto esse- debere: Jovique optimo maximo se con-
siliarium, atque administrum datum, ut sibi eos, quos in au· P·1923.
spicio esse jusserit: coelique partes sibi definitas esse tra—³·
ditas, ⁵3 de quibus saepe opem referre possit. Deinde de
promulgatione, de singulis rebus agendiS, de privatis, ma-
gistratibusve audiendis. Tum leges praeclarissimae de 211144
tabulis tralatae duae: quarum altera privilegia tollit 3 altera
de capite civis rogari, nisi maximo comitiam, vetat, ⁵4 non-
dum initis seditiosis tribunis plebis, ne cogitatis quidem, ad·

. mirandum, tantum majores in posterum providisse: ⁵⁵in
privos homines leges ferri noluerunt: id est enim privile-

53 de quibus] Est pro e quibus, i. e.
unde, ut non opus sit scribere e pro de,
ut fecit Davisius. at pro nferre bene
editum est ferre.

54 nondum initis sed. tribunis plebis]
initis sine dubio vitiosum est. Legam
inventis, quod et Turnebo placuit, favet
Ms. in m. ed. L. qui habuit invitis. alii
notit, cognitis &c. Sequens Negotiatis qui-

dem manifeste vitiosum. Lambinus be·
ne correxit ne cogitatis quidem, quod et
Davisius recepit, quem secutus sum.

55 in privos] Sic vulgatum in priva-
tos bene correxere viri docti, quod mihi
primum legenti in mentem venit. nam
hanc permutationem etiam aliis in li-
bris repertam esse nomin.

