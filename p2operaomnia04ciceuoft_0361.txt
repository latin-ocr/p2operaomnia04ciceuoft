CONSOLATIO. 96‚Åµ

tura insita sint, sed unius, vel aliquorum hominum errores
videantur: totius autem naturae illa esse affirmet, quae a
nullo prorsus homine sejungi possint. quasi vero humanum
non sit irasci, quod multi non irascantur, aut non humanum
loqui, et societatem coire, quod multi reperiantur, qui nihil
difficilius faciant, quam cum hominibus congredi, aut ser-
monem cum aliquo conferre. vere autem humanae miseriae
sunt, quod et si non omnes in uno, certe omnes in omnibus,
et aliqua in multis, et multae saepe in uno agnoscuntur. Jam,
constantis aetatis quot, quantaeque miseriae sint, non difficile
est intelligere, at difficillimum enumerareu haec enim ex om-
nibus hominis aetatibus in perturbationes animi, in pericula
capitis, famae, fortunarum una maxime incurrit. sicut enim
ceterarum omnium aetatum, ad res, negotiaque tum privata,
tum publica peragenda aptissima est, maximeque idonea : ita
etiam una, prae ceteris omnibus, difficultatum, miseriarumque
omnium, quae ex publica, privataque administratione oriun-
tur, particeps, et socia est. haec privata amicorum negotia
procurat, haec publica sustinet munera z haec gloriam, et
commodum ex rebus feliciter evenientibus, haec aerumnas, et
molestias ex adversis experitur. huic bonorum civium propu-
gnatio, huic malorum accusatio proposita est: huic invidia,
et aem ulatio a bonis imminent, a malis pericula et insidiae in-
tenduntur: aetas numquam sibi ipsi non infesta, numquam
pacata: semper laboriosa, semper anxia, et sollicita. quae si
non aliquos interdum vel utilitatis, vel voluptatis fructus ex
assiduo labore perciperet, se ipsam profecto regere, ac tueri
non posset. Sed miseriarum numerus multo major est: ma-
gnitudo autem tanta, ut neminem a publicis procurationibus
non avertere, ac deterrere possit. illustre praebuit exemplum
universae civitati calamitas nostra, quam ex parta civium sa-
lute, ex defensis aris, ac focis, ex proditoribus a reipublicae,
ae populi Romani cervicibus depulsis contraximus. Sed no-
stra fuerit aerumna : civibus contigerit salus et quies: quam
etiam, vita ipsa profundenda, si opus fuisset, libentissime re-
demissemus. Nihil necesse est mihi de meipso praedicare.
Sed tamen verissime affirmare possum, eos demum annos me
vere vixisse, quos in praeclaro aliquo patriae vel commodo,
vel ornamento consumsi. ac, si longius mihi vitam producere
liceret, non me alia causa ad diutius vivendum, quam publi-
cae utilitatis studium, curaque adduceret: quae una cogitatio
in homine gloriosa, et laudabilis est maxime. Nunc, quae
extrema de aetatibus superest, quid ego de senectutis incom-
modis, ac miseriis loquar? quas plurimas esse, et gravissi-
mas, et nomen ipsum, languoris, calamitatisque plenissi-
mum, indicat, et adspectus ipse senum hominum patefacit.
quid est enim aliud, senem videre trementem, incurvum, ca-

