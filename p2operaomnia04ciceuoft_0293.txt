FRAGMENTA. 899

fruges, et cetera alimenta terrestria indigebant tecto: et
ovium, ceterarumque pecudum faetus, atque fructus clauso
custodienda .erant‚ nec minus reliqua utensilia, quibus aut
alitur hominum genus, aut etiam excolitur. Quare cum et
operam, et diligentiam ea, quae proposuimus, desiderarent,
nec exigua cura foris acquirerentur, quae domi custodiri
oporteret : jure, ut dixi, a natura comparata est opera muli-
eris ad domesticam diligentiam, viri autem ad exercitationem
forensem, et extraneam. itaque viro calores, et frigora per-
petienda‚ tum etiam itinera, et labores pacis ac belli, id est,
rusticationis, et 111ilita1·ium stipendiorum, distribuit : mulieri
deinceps, quod omnibus his rebus fecerat inhabilem, dome-
stica negotia curanda tradidit. Et quoniam hunc sexum cu-
stodiae et diligentiae assignaverat, idcirco timidiorem reddidit,
quam virilem. nam metus plurimum confert ad diligentiam
custodiendi. Quod autem necesse erat foris et in aperto vi-
ctum quaerentibus nonnumquam injuriam propulsare, idcirco
virum, quam mulierem fecit audaciorem. Quia vero partis
opibus aeque fuit opus memoria, et diligentia: non minorem
faeminae, quam viro, earum rerum tribuit possessionem. Tum
etiam, quod simplex natura non omnes res commodas am—
plecti volebat‚ idcirco alterum alterius indigere voluit: quo-
niam, quod alteri deest, praesto plerumque est alteri.

Cotum. l. 12. c. 2.) Nam vetus est proverbium, pauper-
tatem certissimam esse, cum alicujus indigeas, uti eo non
posse, quia ignoretur, ubi projectum jaceat, quod desidere-
tur. itaque in re familiari laboriosior est negligentia, quam
diligentia. Quis enim dubitet, nihil esse pulcrius in omni
ratione vitae, dispositione atque ordine? quod etiam ludicris
spectaculis licet saepe cognoscere. Nam ubi chorus canen-
tium, non certis* modis, atque numeris praeeuntis magistri
consensit, dissonum quiddam ac tumultuosum audientibus
canere videtur. At ubi certis numeris ac pedibus, velut facta
conspiratione, consensit atque concinuit 3 ex ejusmodi vocum
concordia, non solum ipsis canentibus, amicum quiddam et
dulce resonat, verum etiam spectantes audientesque laetissima
voluptate permulceatur.

DONAT. in Ter.) Quid igitur, pro deum immortalium,
primum eam docebas ? quaeso.

COLUM.) Praeparatis idoneis locis, instrumentum et su-
pellectilem distribuere coepimus, ac primum ea secrevimus,
quibus ad res divinas uti solemus: postea mundum muli-
ebrem, qui ad dies festos comparatur : deinde virilem: item
dierum sollemnium ornatum, nec minus calceamenta utrique
sexui convenientia: tum jam seorsum arma, ac tela sepone·
bantur, et in altera parte instrumenta, quibus ad lanificia
utunturz post quae ad cibum conficiendum vasa (ut assolent)

3M4

