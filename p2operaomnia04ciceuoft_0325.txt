FRAGMENTA. 929

prorsus commodo extrinsecus posito, et quasi lenocinante
mercede: voluptatemque illam Epicuri solis inter se pecori-
bus esse communem, in quorum societatem et hominem, et
sapientem trudere nefas esse. Contra ille, covocata de hor-
tulis iu auxilium quasi libera turba temulentorum, quaeren-
tium tantum, quem incomtis unguibus bacchantes, aspero-
que ore discerpant, voluptatis nomen, suavitatem, quietem
teste populo exaggerans, instat acriter, ut sine ea beatus
nemo esse posse videatur. In quorum rixam si Academicus
incurrerit, utrosque audiet trahentes se ad suas partes. sed si
iu illos, aut in istos concesserit, ab eis, quos deserit, insanus,
imperitus, temerariusque clamabitur. Itaque cum et huc, et
illuc aurem diligenter admoverit, interrogatus, quid ei videa-
tur, dubitare se dicet. Roga nunc Stoicum, quis sit melior,
Epicurusne, qui delirare illum clamat, au Academicus, qui
sibi adhuc de re tanta deliberandum esse pronuntiat. nemo
dubitat, Academicum praelatum iri. Rursus te ad illum con-
verte, et quaere, quem magis amet, Zenonem, a quo bestia
nominatur, an Arcesilam, a quo audit, tu fortasse verum
dicis, sed requiram diligentius: nonne apertum est, totam
illam porticum, insanam, Academicos autem prae illis mo-
destos, cautosque homines visum iri Epicuro ? .

D. Aue. lib. 2. contra Acad. c. 11.) Talia mihi videntur
omnia, quae probabilia, vel verisimilia putavi nominanda:
quae tu si alio nomine vis vocare, nihil repugno z satis enim
mihi est, te jam bene accepisse, quid dicam ε id est, quibus
rebus haec nomina imponam. non enim vocabulorum opifi-
cem, sed rerum inquisitorem decet esse sapientem.

D. AUG. lib. 3. cont. Acad. e. 25.) Mos fuit Academicis
occultandi sententiam suam, nee eam cuiquam, nisi qui se-
cum ad senectutem usque vixissent, aperiendi.

Ex lib. DE NATURA DEORUM, HI.

LAc'r. lib. 2. c. 9.) Primum igitur non est probabile, eam
materiam rerum, unde orta sunt omnia, esse divina provi-
dentia effectam, sed habere et habuisse vim, et naturam
suam. Ut igitur faber, cum quid aedificaturus est, non ipse
facit materiam, sed ea utitur, quae sit parata 3 fictorque item
e cera: sic isti providentiae divinae materiam praesto esse
oportuit, non quam ipsa faceret, sed quam haberet paratam ι
quod si non est a Deo materia faeta, ne terra quidem, et
aqua, et aer, et ignis a Deo, factus est.

· LACT. lib. 2. cap. 3.) Non sunt ista vulgo disputanda, ne
susceptas publice religiones disputatio talis exstinguat.

Ex lib. Ι. DE DIVINATIONE.

DIOMED. lib. 1.) Praeterea similiter cohortatione circum
conciliabula antecellunt.

303

