992 M. TULLII ClCERONlS

aede Jovis Capitolini sacra fecisset, itemque Thalnae consuli,
diis immortalibus supplicanti. quid hos in ipso mortis arti·-
culo doloris expertos existimes, qui paullo ante laeti viver
bant, et in eo, quo moriebantur, puncto temporiS, nihil lu·
gubre testati sint, nihil flebile dixerint? Morte, inquies, op*
pressi sunt. at sapientissimi, et optimi viri : quibus mortem,
‘tamquam beatae vitae initium, dii immortales largiri volue-
runt. quam eo fortasse jucundiorem ipsis fore videbant, quo
minus eo tempore tantum boni exspectaverant, ac ne spe-
rare quidem poterant. nam cum mors e divina voluntate
tota pendeat, haud sane in hominis potestate esse possit, quo
potissimum die, quaque conditione mori velit. Nec verum
est, quod dicitur a quibusdam, mortis eundem omnibus ho,
minibus diem, ac terminum divinitus esse constitutum: ut
autem vel citius, vel serius moriamur, singulorum hominum
vel intemperantia, vel negligentia contingere. nam, ut illud
verissimum est, praefinitum esse vitale terminum a Deo, quem
praeterire, aut ex quo egredi nemini liceat: sic illud affirmare
nemo possit, eundem omnibus, eademque hora vitae finem
impendere. quod si agnosceremus, nihil sane esset, cur ho·
mini prudentiam, temperantiam, pietatem tribueremus. quae
omnes plane virtutes, si hoc consequeretur, non modo inuti-
les, sed penitus inanes viderentur. cur enim prudentia utere-
tur homo, cur abstinentia, cur temperantia, si eodem, quo
reliqui omnes, temporis spatio vitam esset terminaturus?
Ut diutius, inquis, vitam producere liceret. at, si vitae termi-
nus fatalis est, nec immutari quidem posse necesse est. Sin
voluntarius, et in hominis arbitrio positus, nihil est, cur,
eundem omnibus a Deo constitutum esse, quisquam affir-
met. Sed de his statuat unusquisque ut libet. quid autem
verius sit, Deus ipse viderit: hominem quidem scire arbitror
neminem. stet modo nobis illud, doloris esse nihil in mortez
boni autem tantum ex ea ad homines permanare, quan-
tum sperare multi possint, cogitatione quidem assequatur
nemo. itaque hoc divinitus hominibus datum est, ut quo-
ties molesti aliquid experiantur, tum mortem exoptent,
ac votis etiam conceptis saepe implorent. quid ita? quia
bonam, utilemque esse mortem, coguntur agnoscere: ma·
lam autem, aut acerbam esse numquam posse, homini a na-
tura insitum est. itaque dolore perculsi mortem imploramus,
eamque unam, ut miseriarum, malorumque terminum ex·
optamus. Admonet me locus, ut, cum neminem ipsa morte
magnopere commoveri debere probatum sit, iis praecipue
dolendum nihil esse contendam, quos mors cum laude oppe-
tita consolari potest. satis enim diu vixisse putandi sunt, qui
vitam honeste clauserunt. eosdemque e vita abeuntes non
modo laus, sed etiam perpetua voluptas, delectatioque pro·

