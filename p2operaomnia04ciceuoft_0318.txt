9'24 M. TULLII CICERONIS

r NON. Continens.) In continentibus quidem terris vestrum

nomen dilatari potest. .
NON. Con cere.) Ea ‘facultas nostris majoribus erat, qui

confectis senatusconsultis, v

NON. Aere.) ’'⁷'‘ quod alterius ingenium sic dulce, ut ace-
tum AEgyptium 3 alterius sic acre, ut mel Hymettium dici-
mus. ’

NON. Fides.) Ponendae sunt fides et tibiae.

N ο N. Severum.) Aliud ex silvis severum, et triste.

NON. Tenue.) Eundem enim non modo ex mediocri pe-
cunia, sed etiam ex tenui percipere possum.

NON. Priores α Primores.) Qui iidem nescio quid, quod
in primoribus habent, ut aiunt, labris.

NON. Subducere.) ⁷⁵ non et sine cogitatione ineundis, sub—
ducendisque rationibus.

D. Au G. lib. 4. contra Pelagium..) Ex quibus humanae vitae
erroribus, et aerumnis fit, ut interdum veteres illi sive vates,
sive in sacris, initiisque tradendis divinae mentis interpretes,
qui nos ob aliqua scelera suscepta in vita superiore, poenarum
luendarum causa natos esse dixerunt, aliquid vidisse videan-
tur, verumque sit illud, quod est apud Aristotelem, simili nos
affectos esse supplicio, atque eos, qui quondam, quum in prae-
donum Etruscorum manus incidissent, crudelitate excogitata
necabantur: quorum corpora viva cum mortuis, adversa ad-
versis accommodata, quam aptissime colligabantur: ita no-
stros animos curn corporibus copulatOS, ut vivos cum mor-
tuis esse conjunctos.

NON. Appendix.) Vidit enim, quod videndum fuit, appen-
dicem animi esse corpus, nihilque in eo esse magnum.

D. AUG. lib. 14. cap. ult. Trin.) Quae nobis dics, noctesque
considerantibus, acuentibusque intelligentiam, quae est men-
tis acies, carentibusque, nequando illa hebescat, magna spes
est, aut si hoe, quod sentimus et sapimuS, mortale et cadu-
cum est, jucundum nobis, perfunctis muneribus humanis,
occasum, neque molestam exstinctionem, et quasi quietern
vitae fore: aut si, ut antiquis philosophis, hisque maximis,
longeque clarissimis placuit, aeternos animos, ac divinos ha·-
bemus: sic existimandum est, qno magis hi fuerint semper
jn cursu, id est, in ratione et investigandi cupiditate, et quo
minus se admiscuerint, atque implicuerint hominum vitiis,
atque erroribus, hoc illis faciliorem adscensum, et reditum-
in coelum fore. Quapropter, ut aliquando terminetur oratio,
lsi aut exstingui tranquille volumus, cum in his artibus vixeri-
mus, aut si ex hac in aliam haud paullo meliorem domum
sine mora demigrare, in his studiis nobis omnis opera, et

cura ponenda est.

